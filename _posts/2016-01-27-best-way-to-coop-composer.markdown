---
layout:     post
title:      "Article (Thai): Best way to cooperate your film project with a composer."
subtitle:   "เคล็ดลับการวางแผนทำงานร่วมกับ composer เพื่อให้หนังของท่านออกมาสมบูรณ์ที่สุด"
date:       2016-01-27 12:00:00
author:     "Phil Chapavich T."
header-img: "public/news/news-default.jpg"
---

![Tips]({{site.url}}/public/news/2016-01-27-best/directortips.jpg)

#### เคล็ดลับการวางแผนทำงานร่วมกับ composer เพื่อให้หนังของท่านออกมาสมบูรณ์ที่สุด

Director บางท่านอาจยังไม่ทราบว่า
    เราควรจะวางแผนอย่างไรเพื่อที่จะทำงานกับ Composer หรือ คนแต่งดนตรีในภาพยนต์
    เพื่อให้ออกมาดีที่สุด เพราะดนตรีประกอบภาพยนต์นั้น
    ก็เป็นอีกหนึ่งปัจจัยหลักที่ช่วยให้หนังเข้าถึงอารมณ์ยิ่งขึ้น
    ซึ่งบ่อยครั้งบางท่านไม่รู้จะทำอย่างไรกับส่วนนี้และไม่ได้วางแผนไว้ล่วงหน้า
    จึงทำให้ยากลำบากต่อคนทำเสียง(รวมถึงคนทำ sound design, sfx ด้วย)
    และทำให้ทำงานออกมาไม่เต็มประสิทธิภาพแบบที่ควรจะเป็น

![Info1]({{site.url}}/public/news/2016-01-27-best/info1.jpg)

### ปัจจัยสำคัญในการผลิตงานของ composer คือ

**1. ระยะเวลาในการผลิต**

แน่นอนว่า การให้ระยะเวลาที่เยอะ จะทำให้ทำงานได้เต็มที่มากขึ้น
    มีเวลาให้กับงานและปรับแก้มากขึ้น
    เรื่องระยะเวลาเรียกได้ว่าแทบจะเป็นปัจจัยหลักที่สุดเลยครับ

**2. ความยาวของดนตรีทั้งหมด**

ที่นี้เราต้องมาดูว่า ความยาวของดนตรีในหนังทั้งหมด
    มันเหมาะสมกับระยะเวลาที่ให้ทำด้วยหรือไม่ ถ้าเพลงยาวแต่ให้เวลาทำนิดเดียว
    ก็ทำให้งานกลายเป็นงานเผาได้

**3. ความยากง่ายและซับซ้อนของดนตรี**

ความยากง่ายของดนตรีก็เป็นเรื่องหลัก ที่ composer จะต้องใช้เวลากับมัน
    อย่างง่ายก็อาจจะเป็นงานดนตรีแอมเบี้ยน ไปจนถึงงานยากสุดที่เป็น full
    orchestra ซึ่งมีความซับซ้อนและใช้เวลาเยอะที่สุด

**4. งบประมาน**

การจัดสรรงบประมานไม่ควรจะน้อยเกินไปทั้งนี้ขึ้นอยู่กับ composer แต่ละคน
    งบประมานที่ใช้นั้นแจกแจงคร่าวๆเช่น ค่าคิดงาน+ค่าผลิตงาน,
    ค่าผู้ช่วย(หากมีการผลิตงานใหญ่ในเวลาที่เร่งรีบมักจะมีส่วนนี้),
    ค่าแก้งานเกินกว่าจำนวนที่กำหนด, ค่านักดนตรีและห้องอัด, และค่า Final Mix

ปล. ถึงแม้อาจจะไม่มีค่านักดนตรีและอัดเสียง(ทำงานโดยใช้ software
    อย่างเดียว) ก็จะมีราคาหลากหลายตามประสบการณ์ของ composer

* * *

### วางแผนร่วมมือกับ composer ว่าอย่างไรจึงจะดีที่สุด (สำหรับหนังยาว)

**เรียงลำดับจากดีที่สุดไปเสี่ยงที่สุด**

![Info2]({{site.url}}/public/news/2016-01-27-best/info2.jpg)

**1. ให้ระยะเวลาในการทำงานกว่า 3 เดือนขึ้นไป มีการคุยกันกับcomposer
    ช่วงเขียนสคริปต์เสร็จ หรือ ก่อนถ่ายหนัง**

ระยะนี้เป็นระยะที่ปลอดภัยที่สุดและมีประสิทธิภาพมากสุด คือ Director
    ควรจะหา composer และตกลงกันไว้ตั้งแต่เนิ่นๆว่าเราจะทำงานแบบไหน
    ต้องการเพลงแบบไหน เช่นเดียวกับที่ Hans Zimmer ทำกับหลายๆงาน
    คือมีการเขียนเพลงDemoล่วงหน้า ตั้งแต่ช่วงอ่านคริปต์หรือเพิ่งถ่ายทำ เพื่อให้
    Director ดูว่าเพลงแบบนี้เหมาะหรือไม่ และลองนำเพลงมาวางได้ตั้งแต่ช่วง edit
    ภาพใหม่ๆ เพื่อที่จะได้ไม่ต้องไปใช้ reference จากเพลงคนอื่น
    ทำให้งานออกมาเป็น unite มากขึ้น (การเขียนเพลงล่วงหน้าแบบนี้
    มีชื่อเรียกว่า[การเขียน
    Suite สามารถอ่านเพิ่มเติมได้ที่นี่](https://www.facebook.com/notes/phil-chapavich-composer/suite-%E0%B8%84%E0%B8%B7%E0%B8%AD%E0%B8%AD%E0%B8%B0%E0%B9%84%E0%B8%A3/940272212688649))

**2. ให้ระยะเวลาในการทำงาน 2-3 เดือน มีการพูดคุยกับ composer
    ช่วงหลังถ่ายหนังเสร็จ อยู่ในขั้นตอน edit ภาพ**

ระยะนี้ยังถือเป็นระยะค่อนข้างปลอดภัย เพราะเรายังมีเวลาคุยกับ composer
    ในขณะที่อยู่ในขั้นตอน edit เพื่อ ทำเพลงกับภาพไปพร้อมๆกันทีละ reel ได้
    ในระยะนี้อาจจะมีข้อเสียที่การ edit ภาพนั้นบางทีจะต้องวาง reference
    เพลงที่นำมาจากที่อื่นก่อน ซึ่งอาจทำให้editor และdirector ติดเพลง reference
    ซะเอง ทำให้ composer ต้องมาทำเพลงให้เหมือนกับที่วางไว้และทำให้เพลงในหนังไม่unique
    ยกเว้นเสียว่าจะไม่วางเพลง reference ก่อน แล้วให้ composer ไปคิดเอง

*** ข้อควรระวัง** แนะนำให้ composer ทำเพลงในขั้นตอนที่ edit
    เสร็จแบบค่อนข้าง lock ภาพแล้ว
    เพราะการแก้เพลงให้ตรงกับภาพที่เปลี่ยนเวลาไปเยอะ
    เป็นงานใหญ่ที่เรียกได้ว่าแทบจะทำใหม่เลย บางที composer
    อาจจะคิดเงินเพิ่มในส่วนแก้แบบนี้ด้วย

**3. ให้ระยะเวลาในการทำงานน้อยกว่า 2 เดือน ในขณะที่ cutting
    ยังไม่สมบูรณ์**

เป็นระยะที่ค่อนข้างเสี่ยงแล้ว เพราะนอกจาก cutting ต้องเร่งทำแล้ว
    composer ก็ต้องรอcutting ด้วย ซึ่งทำให้งานเร่งรีบ ถ้าหากมีแก้ cutting
    ก็เป็นเรื่องใหญ่สำหรับ composer เช่นกัน เป็นงานที่ลำบากด้วยกันทั้งคู่
    ข้อเสียอีกอย่างคือไม่มีเวลาให้ใช้ idea หรือความ creative มากนัก
    เพราะเร่งรีบ จึงต้องทำเพลงให้คล้าย reference

**4. ให้ระยะเวลาในการทำงานน้อยกว่า 1 เดือน**

เป็นระยะที่อันตรายที่สุด อาจทำให้หนังของท่านออกมาห่วยเลยก็เป็นได้
    เพราะทุกอย่างต้องเร่งรีบไปเสียหมด เพราะ composer
    ไม่ได้แต่งเพลงเสร็จแล้วคือเสร็จ ต้องมีเวลารอ proof รอแก้งานและอัดเสียงด้วย
    ในระยะเวลาที่สั้นแบบนี้อาจทำให้มี composer มากกว่า1คนช่วยกัน ทำให้ต้องเพิ่ม
    budget ในส่วนนี้ด้วย จนไม่มีเวลาให้ใช้ idea และความ creative
    ในงานหนังของท่าน

**บทสรุป**

การวางแผนที่ดีที่สุดในการทำงานกับ composer จึงเป็นข้อแรกสุด
    ยิ่งติดต่อกัน คุยกัน และเปลี่ยนไอเดียกันมากเท่าไร
    ยิ่งทำให้งานออกมามีคุณภาพ, มีสไตล์ และความเป็นตัวเองได้ดียิ่งขึ้น
    เพราะถ้าหาก director มีปัญหา หรืออยากแก้งานตรงไหน
    เราก็จะมีเวลาที่มองไปที่จุดนั้นและแก้งานออกมาได้เหมาะสมที่สุดครับ
